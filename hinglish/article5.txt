जिस पुरातन विरासत से भारत का मस्तक गर्व से ऊंचा होता है, गीता उनमें एक है। गीता महाभारत का हिस्सा है, जिसका इतिहास पांच हजार साल से भी अधिक पुराना है। जो दो ग्रंथ प्राचीन भारत के इतिहास कहे जाते हैं, उनमें रामायण और महाभारत का नाम है। रामायण और महाभारत सिर्फ ऐतिहासिक दस्तावेज ही नहीं है, बल्कि धर्मग्रंथ भी हैं। ये दोनों ग्रंथ केवल इतिहास ही नहीं बताते बल्कि ये हमारी आत्मा का भी ज्ञान कराते हैं। त्रेता और द्वापर में क्या हुआ, ये सिर्फ यह ही नहीं बताते बल्कि प्रत्येक मनुष्य की देह के भीतर क्या चल रहा है, इसकी भी एक तस्वीर खींचते हैं। इन दोनों में देव भाव के प्रतिनिधि श्रीराम और असुर भाव के नायक रावण के बीच हर रोज चलने वाली लड़ाई का लेखा—जोखा है। इसी धारा में कुरुक्षेत्र में श्रीकृष्ण और अर्जुन के बीच हुआ संवाद गीता भी है। गीता की शुरूआत पुत्रमोह में पड़े सर्वात्मना अंध धृतराष्ट्र ने की है। इसमें सारे उपनिषदों का समावेश है। गीता शब्द का मतलब है, प्रेमपूर्वक बोला गया। इस प्रकार गीता का सीधा अर्थ है—श्रीकृष्ण द्वारा अर्जुन को दिया हुआ आत्म बोध।

एक सवाल बार—बार उठाया जाता है कि गीता क्यों पढ़नी चाहिए? इसका जवाब ‘हां’ और ‘ना’ में नहीं हो सकता। गीता इसलिए पढ़नी चाहिए क्योंकि हमारी देह में अंतर्यामी कृष्ण विराजमान हैं और हम आपातकाल में उनसे सवाल—जवाब पूछ सकते हैं। पूछने और समझने की यह प्रक्रिया ही गीता कहलाती है। हम भले सोए हैं पर वह अंतर्यामी परमात्मा सदा जागृत हैं। वह भीतर बैठकर देखता है कि हममें कब जिज्ञासा उत्पन्न हो? पर हमें सवाल ही पूछना नहीं आता। सवाल पूछने की मन में भी नहीं उठती। इस कारण हमें गीता-सरीखी पुस्तक का नित्य ध्यान करना चाहिए। हम सवाल पूछना सीखना चाहते हैं या जब-जब मुसीबत में पड़ते हैं तब-तब अपनी मुसीबत दूर करने के लिए गीता की शरण में जाते हैं और उससे आश्वासन लेते हैं, इसी दृष्टि से भी गीता पढ़नी चाहिए।

गीता सद्गुरुरूप हैं। वह मातृरूप है। हमें विश्वास रखना चाहिए कि उसकी गोद में सिर रखकर हम सही-सलामत पार हो जाएंगे। गीता के द्वारा अपनी सारी धार्मिक गुत्थियां सुलझा लेंगे। इस भांति गीता का नित्य मनन करनेवालों को उसमें से नित्य नए अर्थ मिलते हैं। धर्म और समाज की ऐसी एक भी उलझन नहीं है, जिसे गीता न सुलझा सकती हो। हमारी अल्पश्रद्धा के कारण हमें उसका पढ़ना-समझना न आए तो दूसरी बात है, पर हमें अपनी श्रद्धा नित्य बढ़ाए जाने और स्वयं को सावधान रखने के लिए गीता का पारायण करते रहना चाहिए।

मानव जीवन ज्ञान, कर्म और भक्ति का समन्वय है। गीता इनसे संबंधित सभी समस्याओं का समाधान है। गीता का अध्ययन जीवन के गूढ़ रहस्य को उजागर करता है। महात्मा गांधी ने गीता को शास्त्रों का दोहन माना। उन्होंने अपनी रचना ‘गीता माता’ में श्लोकों के शब्दों को सरल अर्थ देते हुए उनकी टीका की है। गांधी का विश्वास था कि जो मनुष्य गीता का भक्त होता है, उसे कभी निराशा नहीं घेरती, वह हमेशा आनंद में रहता है।’

‘गीता-माता’ में महात्मा गांधी ने लिखा, ‘गीता शास्त्रों का दोहन है। मैंने कहीं पढ़ा था कि सारे उपनिषदों का निचोड़ उसके सात सौ श्लोकों में आ जाता है। इसलिए मैंने निश्चय किया कि कुछ न हो सके तो भी गीता का ज्ञान प्राप्त कर लें। आज गीता मेरे लिए केवल बाइबिल नहीं है, केवल कुरान नहीं है, मेरे लिए वह माता हो गई है। मुझे जन्म देने वाली माता तो चली गई, पर संकट के समय गीता-माता के पास जाना मैं सीख गया हूं। मैंने देखा है, जो कोई इस माता की शरण जाता है, उसे वह ज्ञानामृत से तृप्त करती है।
गांधी आगे लिखते हैं, ‘कुछ लोग कहते हैं कि गीता तो महागूढ़-ग्रंथ है। स्वर्गीय लोकमान्य तिलक ने अनेक ग्रंथों का मनन करके पंडित की दृष्टि से उसका अभ्यास किया और उसके गूढ़ अर्थों को वे प्रकाश में लाए। उस पर ‘गीता—रहस्य’ की रचना भी की। तिलक महाराज के लिए यह गूढ़ ग्रंथ था पर हमारे जैसे साधारण मनुष्य के लिए यह गूढ़ नहीं है। सारी गीता का वाचन आपको कठिन मालूम हो तो भी आप केवल पहले तीन अध्याय पढ़ लें। गीता का सार इन तीनों अध्यायों में आ जाता है। बाकी के अध्यायों में वही बात अधिक विस्तार से और अनेक दृष्टियों से सिद्ध की गई है। यह भी किसी को कठिन मालूम हो तो इन तीन अध्यायों में से कुछ श्लोक छांटे जा सकते हैं, जिनमें गीता का निचोड़ आ जाता है। तीन जगहों पर तो गीता में यह आता है कि सब धर्मों को छोड़कर तू केवल मेरी शरण ले। इससे अधिक सरल—सादा उपदेश और क्या हो सकता है? जो मनुष्य गीता में से अपने लिए आश्वासन प्राप्त करना चाहे तो उसे उसमें से वह पूरा-पूरा मिल जाता है, जो मनुष्य गीता का भक्त होता है, उसके लिए निराशा की कोई जगह नहीं है, वह हमेशा आनंद में रहता है।’
गीता ऐसा अमर ग्रंथ है, जिसकी जयंती मनाने की परंपरा पुरातन काल से चली आ रही है। गीता का जन्म कुरुक्षेत्र में मार्गशीर्ष मास में शुक्लपक्ष की एकादशी को हुआ था। यह किसी काल, धर्म, संप्रदाय या जाति विशेष के लिए नहीं, अपितु संपूर्ण मानव जाति के लिए है। इस लघुकाय ग्रंथ में ज्ञान का उपदेश है, जो संपूर्ण मानव जाति को सचेत करता है। गीता सब तरह के संकटों से मानव को उबारने का साधन है।

///

jis puraatan viraasat se bhaarat ka mastak garv se ooncha hota hai, geeta unamen ek hai. geeta mahaabhaarat ka hissa hai, jisaka itihaas paanch hajaar saal se bhee adhik puraana hai. jo do granth praacheen bhaarat ke itihaas kahe jaate hain, unamen raamaayan aur mahaabhaarat ka naam hai. raamaayan aur mahaabhaarat sirph aitihaasik dastaavej hee nahin hai, balki dharmagranth bhee hain. ye donon granth keval itihaas hee nahin bataate balki ye hamaaree aatma ka bhee gyaan karaate hain. treta aur dvaapar mein kya hua, ye sirph yah hee nahin bataate balki pratyek manushy kee deh ke bheetar kya chal raha hai, isakee bhee ek tasveer kheenchate hain. in donon mein dev bhaav ke pratinidhi shreeraam aur asur bhaav ke naayak raavan ke beech har roj chalane vaalee ladaee ka lekha—jokha hai. isee dhaara mein kurukshetr mein shreekrshn aur arjun ke beech hua sanvaad geeta bhee hai. geeta kee shurooaat putramoh mein pade sarvaatmana andh dhrtaraashtr ne kee hai. isamen saare upanishadon ka samaavesh hai. geeta shabd ka matalab hai, premapoorvak bola gaya. is prakaar geeta ka seedha arth hai—shreekrshn dvaara arjun ko diya hua aatm bodh. ek savaal baar—baar uthaaya jaata hai ki geeta kyon padhanee chaahie? isaka javaab ‘haan’ aur ‘na’ mein nahin ho sakata. geeta isalie padhanee chaahie kyonki hamaaree deh mein antaryaamee krshn viraajamaan hain aur ham aapaatakaal mein unase savaal—javaab poochh sakate hain. poochhane aur samajhane kee yah prakriya hee geeta kahalaatee hai. ham bhale soe hain par vah antaryaamee paramaatma sada jaagrt hain. vah bheetar baithakar dekhata hai ki hamamen kab jigyaasa utpann ho? par hamen savaal hee poochhana nahin aata. savaal poochhane kee man mein bhee nahin uthatee. is kaaran hamen geeta-sareekhee pustak ka nity dhyaan karana chaahie. ham savaal poochhana seekhana chaahate hain ya jab-jab museebat mein padate hain tab-tab apanee museebat door karane ke lie geeta kee sharan mein jaate hain aur usase aashvaasan lete hain, isee drshti se bhee geeta padhanee chaahie. geeta sadgururoop hain. vah maatrroop hai. hamen vishvaas rakhana chaahie ki usakee god mein sir rakhakar ham sahee-salaamat paar ho jaenge. geeta ke dvaara apanee saaree dhaarmik gutthiyaan sulajha lenge. is bhaanti geeta ka nity manan karanevaalon ko usamen se nity nae arth milate hain. dharm aur samaaj kee aisee ek bhee ulajhan nahin hai, jise geeta na sulajha sakatee ho. hamaaree alpashraddha ke kaaran hamen usaka padhana-samajhana na aae to doosaree baat hai, par hamen apanee shraddha nity badhae jaane aur svayan ko saavadhaan rakhane ke lie geeta ka paaraayan karate rahana chaahie. maanav jeevan gyaan, karm aur bhakti ka samanvay hai. geeta inase sambandhit sabhee samasyaon ka samaadhaan hai. geeta ka adhyayan jeevan ke goodh rahasy ko ujaagar karata hai. mahaatma gaandhee ne geeta ko shaastron ka dohan maana. unhonne apanee rachana ‘geeta maata’ mein shlokon ke shabdon ko saral arth dete hue unakee teeka kee hai. gaandhee ka vishvaas tha ki jo manushy geeta ka bhakt hota hai, use kabhee niraasha nahin gheratee, vah hamesha aanand mein rahata hai.’ ‘geeta-maata’ mein mahaatma gaandhee ne likha, ‘geeta shaastron ka dohan hai. mainne kaheen padha tha ki saare upanishadon ka nichod usake saat sau shlokon mein aa jaata hai. isalie mainne nishchay kiya ki kuchh na ho sake to bhee geeta ka gyaan praapt kar len. aaj geeta mere lie keval baibil nahin hai, keval kuraan nahin hai, mere lie vah maata ho gaee hai. mujhe janm dene vaalee maata to chalee gaee, par sankat ke samay geeta-maata ke paas jaana main seekh gaya hoon. mainne dekha hai, jo koee is maata kee sharan jaata hai, use vah gyaanaamrt se trpt karatee hai. gaandhee aage likhate hain, ‘kuchh log kahate hain ki geeta to mahaagoodh-granth hai. svargeey lokamaany tilak ne anek granthon ka manan karake pandit kee drshti se usaka abhyaas kiya aur usake goodh arthon ko ve prakaash mein lae. us par ‘geeta—rahasy’ kee rachana bhee kee. tilak mahaaraaj ke lie yah goodh granth tha par hamaare jaise saadhaaran manushy ke lie yah goodh nahin hai. saaree geeta ka vaachan aapako kathin maaloom ho to bhee aap keval pahale teen adhyaay padh len. geeta ka saar in teenon adhyaayon mein aa jaata hai. baakee ke adhyaayon mein vahee baat adhik vistaar se aur anek drshtiyon se siddh kee gaee hai. yah bhee kisee ko kathin maaloom ho to in teen adhyaayon mein se kuchh shlok chhaante ja sakate hain, jinamen geeta ka nichod aa jaata hai. teen jagahon par to geeta mein yah aata hai ki sab dharmon ko chhodakar too keval meree sharan le. isase adhik saral—saada upadesh aur kya ho sakata hai? jo manushy geeta mein se apane lie aashvaasan praapt karana chaahe to use usamen se vah poora-poora mil jaata hai, jo manushy geeta ka bhakt hota hai, usake lie niraasha kee koee jagah nahin hai, vah hamesha aanand mein rahata hai.’ geeta aisa amar granth hai, jisakee jayantee manaane kee parampara puraatan kaal se chalee aa rahee hai. geeta ka janm kurukshetr mein maargasheersh maas mein shuklapaksh kee ekaadashee ko hua tha. yah kisee kaal, dharm, sampradaay ya jaati vishesh ke lie nahin, apitu sampoorn maanav jaati ke lie hai. is laghukaay granth mein gyaan ka upadesh hai, jo sampoorn maanav jaati ko sachet karata hai. geeta sab tarah ke sankaton se maanav ko ubaarane ka saadhan hai.