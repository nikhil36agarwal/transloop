स्वामी रामानंद ने कबीर को पहचाना था कि यह शिष्य मामूली नहीं है। यदि यह तथाकथित छोटी जात का जुलाहा है, तो क्या हुआ। उन्होंने कबीर को शिष्य स्वीकार कर लिया। स्वामी रामानंद ऐसे अद्भुत गुरु थे, जिन्होंने जातियों और वर्गों के खेमों में बंटे भारतीय समाज में उद्घोष किया, ‘जात-पांत पूछे नहीं कोई, हरि को भजे से हरि का होई।’ रामानंद ने कबीर को कैसे चेताया और कितना चेताया, इसका कोई लेखा-जोखा नहीं है। लेकिन यह जरूर है कि कबीर की भक्ति संवेदना में गुरु का स्थान गोविंद से बड़ा है। इसीलिए कबीर जब कभी स्वामी रामानंद का नाम लेते हैं तो वे उनका बड़े गौरव और श्रद्धा से लेते हैं-‘कहै कबीर दुविधा मिटी गुरु मिल्या रामानंद।’ सत्रहवीं सदी में हुए इतिहासकार मुहसिन फनी ने अपनी पुस्तक ‘दबिस्तां-ए-मजाहिब’ में लिखा है, ‘कबीर जन्म से मुसलमान थे पर वे स्वामी रामानंद के शिष्य बनना चाहते थे क्योंकि रामानंद ‘राम’ को जानते थे।’

स्वामी रामानंद की शिष्य मंडली में कपड़े बुनने वाले कबीर ही नहीं थे बल्कि उसमेंं चर्मकार रैदास भी शामिल थे, जो चमड़े का काम करते थे और काशी की गलियों में जूते सिलते थे। वहांं धन्ना जाट थे तो संत सेन नाई भी, जो लोगों के बाल बनाते थे। पीपा दर्जी, सदन कसाई, कूबा कुम्हार समेत अनेक उन जातियों के संत-भक्त-कवि रामानंद के चलाए संप्रदाय के हिस्से थे, जो ‘राम-राम’ की गुंजार फैलाकर समाज में जातिसत्ता पर गहरी चोट मार रहे थे। 

आचार्य रामानंद ऐसे गुरु थे, जिन्होंने जन्म सत्ता की बजाय व्यक्ति सत्ता को महत्त्व दिया। भारतीय समाज को एकजुट करके एक ऐसी राह दिखाई, जिस पर देश आज भी चल रहा है। ऊंच-नीच को न मानने वाला भारतीय संविधान तो बाद में बना, लेकिन प्रयाग में ब्राह्मण कुल में जन्मे स्वामी रामानंद ने यह नींव 14वीं सदी में ही रख दी थी, जिसे ‘मध्यकालीन भक्ति आंदोलन’ के नाम से जाना जाता है। उन्होंने अपने प्रवचन और लेखन का आधार संस्कृत के साथ देशज भाषाओं को भी बनाया। अपने एक संस्कृत ग्रंथ ‘वैष्णव-मताब्ज-भास्कर’ में उन्होंने शास्त्रों के आधार पर यह घोषणा ही कर दी कि ‘भगवान अपनी भक्ति में जीवों की जाति, बल और शुद्धता की अपेक्षा नहीं करते। सभी समर्थ और असमर्थ जीव भगवान को पाने में समान अधिकारी हैं।’ 

स्वामी रामानंद का यह अवदान है कि उन्होंने मुगल आततायियों के सामने मजबूत भारतीय समाज खड़ा किया था। उनके आनंद मठ में तथाकथित नीची जातियों के भक्तों-संतों के लिए पर्याप्त जगह थी। यह जगह भी गागरौन के महाराजा पीपा और ब्राह्मण अनंतानंद के साथ। पद्मावती और सुरसरि, दो महिलाओं ने भी उनके बारह प्रमुख शिष्यों में अपनी जगह बनाई थी। वर्ण, लिंग और वर्ग का कहीं कोई भेद नहीं। केवल राम का नाता।  

वे ऐसे गुरु थे, जिनका श्रीमठ आज भी कायम है। उनके और उनके शिष्यों के भी चलाए पंथ आज भी चल रहे हैं। अनेक संत परंपराएं रामानंद के श्रीमठ निकली। दादू, रामस्नेही, वारकरी, घीसा पंथ, कबीर पंथ और रैदास पंथ जैसी ढेर सारी भक्ति-काव्य परंपराओं का मूल उत्स श्रीमठ है। हिंदी साहित्य के अमर ग्रंथ ‘रामचरितमानस’ के लेखक गोस्वामी तुलसीदास रामानंद के शिष्य नरहर्यानंदाचार्य थे। भक्ति साधिका मीरा रामानंदाचार्य के शिष्य रैदास की शिष्या थी। 

काशी में गंगा किनारे बना श्रीमठ शताब्दियों से निर्गुण तथा सगुण रामभक्ति परंपरा का मूल केंद्र है। कालांतर में इसकी हर शाखा ने वृक्ष का रूप ले लिया। मूल मरता चला गया। यह विडंबना है कि आज इनमें से कोई परंपरा शायद ही श्रीमठ में खुद को ढूंढऩा चाहती हो। यह दु:खद आश्चर्य है कि खुद रामानंद संप्रदाय के भीतर भी ‘श्रीमठ’ को चुनौती दी जा रही है, जो एक घिनौना सच है। यह श्रीमठ की अपनी समस्या है जिसे अग्रणी संत तथा विद्वान हल करेंगे। जिस बात पर विवाद है, वह यह है कि श्रीमठ को कब व किसने बनाया? कुछ इसे स्वामी रामानंद का बनाया मानते हैं। दूसरे विद्वानों का मत है कि स्वामी रामानंद को श्रीमठ उनके गुरु राघवानंद से मिला। जिस बात पर कोई विवाद नहीं है, वह यह है कि श्रीमठ मध्यकालीन भक्ति आंदोलन को सबसे बड़ा केंद्र था। संत साहित्य के विद्वान सुखदेव सिंह इसे मध्यकालीन भारत की सबसे बड़ी आध्यात्मिक पहचान मानते हैं। रिचर्ड बर्गट ने अपने शोध में पाया कि आज के उत्तर भारत जो हिंदू धर्म है, उसे ‘रामानंदी हिंदू धर्म’ कहना चाहिए। क्योंकि यदि रामानंद न होते तो इसका अस्तित्व बचे रहना मुश्किल था। 

आचार्य रामानंद का चलाया हुआ संप्रदाय जातीय आधार पर टूट रहे समाज के बीच एक अकाट्य सत्य—सेतु है। जहां छुआछूत और खान-पान में कोई भेदभाव नहीं है। समाज को एक सूत्र में बांधने का धागा है, जो भारत में फैल रही जातीय वैमनस्यतारूपी बीमारी की रामबाण दवा है। भले ही मौजूदा राजनीति में सवर्ण और दलित के धड़ों में बंटे लोगों को श्रीमठ की याद नहीं आ रही है। पर वह गंगा किनारे खड़ा शताब्दियों से समरसता फैलाने की अपनी साधना में लीन है। कभी श्रीमठ में स्वामी भगवदाचार्य के जमाने में महात्मा गांधी ने वहां जाकर श्रीमठ को ‘सामाजिक समावेशी’ की संज्ञा दी थी, जो 1942 के शुरूआत की बात है। 

रामानंद का वह विशाल आनंद वन श्रीमठ अब बहुत थोड़ा-सा रह गया है। आश्चर्य कि बात है कि स्वामी रामानंद का वह विशाल श्रीमठ, जहां हजारों फकीर, सैंकड़ों जंगम-जोगड़े, नाथपंथी, वैरागी और संन्यासी रहा करते थे, वहां अब लोगों के घर हैं, तरह-तरह के पड़ाव हैं, मस्जिदें हैं, दुकानें हैं, लोगों के घर हैं। काशी में श्रीमठ के नाम से बहुत जरा-सी पुण्य भूमि बची हुई है, जहां अभी रामानंद संप्रदाय के प्रधान स्वामी रामनरेशाचार्य रहते हैं। रामनरेशाचार्य ने बीते तीन दशकों में श्रीमठ को नया विस्तार दिया है। अब वहां संतों, विद्वानों और विद्यार्थियों का जमघट लगा रहता है। 

जिस तत्परता और आसानी से रामानंदाचार्य ने अपने समय में धर्म और धार्मिक चेतना से उस समय के समाज की विसंगतियां दूर की, उसकी आज फिर जरूरत है। मानवता को आधार बनाकर गंदे तथा नकारात्मक विचारों और सांप्रदा

////

svaamee raamaanand ne kabeer ko pahachaana tha ki yah shishy maamoolee nahin hai. yadi yah tathaakathit chhotee jaat ka julaaha hai, to kya hua. unhonne kabeer ko shishy sveekaar kar liya. svaamee raamaanand aise adbhut guru the, jinhonne jaatiyon aur vargon ke khemon mein bante bhaarateey samaaj mein udghosh kiya, ‘jaat-paant poochhe nahin koee, hari ko bhaje se hari ka hoee.’ raamaanand ne kabeer ko kaise chetaaya aur kitana chetaaya, isaka koee lekha-jokha nahin hai. lekin yah jaroor hai ki kabeer kee bhakti sanvedana mein guru ka sthaan govind se bada hai. iseelie kabeer jab kabhee svaamee raamaanand ka naam lete hain to ve unaka bade gaurav aur shraddha se lete hain-‘kahai kabeer duvidha mitee guru milya raamaanand.’ satrahaveen sadee mein hue itihaasakaar muhasin phanee ne apanee pustak ‘dabistaan-e-majaahib’ mein likha hai, ‘kabeer janm se musalamaan the par ve svaamee raamaanand ke shishy banana chaahate the kyonki raamaanand ‘raam’ ko jaanate the.’ svaamee raamaanand kee shishy mandalee mein kapade bunane vaale kabeer hee nahin the balki usamenn charmakaar raidaas bhee shaamil the, jo chamade ka kaam karate the aur kaashee kee galiyon mein joote silate the. vahaann dhanna jaat the to sant sen naee bhee, jo logon ke baal banaate the. peepa darjee, sadan kasaee, kooba kumhaar samet anek un jaatiyon ke sant-bhakt-kavi raamaanand ke chalae sampradaay ke hisse the, jo ‘raam-raam’ kee gunjaar phailaakar samaaj mein jaatisatta par gaharee chot maar rahe the. aachaary raamaanand aise guru the, jinhonne janm satta kee bajaay vyakti satta ko mahattv diya. bhaarateey samaaj ko ekajut karake ek aisee raah dikhaee, jis par desh aaj bhee chal raha hai. oonch-neech ko na maanane vaala bhaarateey sanvidhaan to baad mein bana, lekin prayaag mein braahman kul mein janme svaamee raamaanand ne yah neenv 14veen sadee mein hee rakh dee thee, jise ‘madhyakaaleen bhakti aandolan’ ke naam se jaana jaata hai. unhonne apane pravachan aur lekhan ka aadhaar sanskrt ke saath deshaj bhaashaon ko bhee banaaya. apane ek sanskrt granth ‘vaishnav-mataabj-bhaaskar’ mein unhonne shaastron ke aadhaar par yah ghoshana hee kar dee ki ‘bhagavaan apanee bhakti mein jeevon kee jaati, bal aur shuddhata kee apeksha nahin karate. sabhee samarth aur asamarth jeev bhagavaan ko paane mein samaan adhikaaree hain.’ svaamee raamaanand ka yah avadaan hai ki unhonne mugal aatataayiyon ke saamane majaboot bhaarateey samaaj khada kiya tha. unake aanand math mein tathaakathit neechee jaatiyon ke bhakton-santon ke lie paryaapt jagah thee. yah jagah bhee gaagaraun ke mahaaraaja peepa aur braahman anantaanand ke saath. padmaavatee aur surasari, do mahilaon ne bhee unake baarah pramukh shishyon mein apanee jagah banaee thee. varn, ling aur varg ka kaheen koee bhed nahin. keval raam ka naata. ve aise guru the, jinaka shreemath aaj bhee kaayam hai. unake aur unake shishyon ke bhee chalae panth aaj bhee chal rahe hain. anek sant paramparaen raamaanand ke shreemath nikalee. daadoo, raamasnehee, vaarakaree, gheesa panth, kabeer panth aur raidaas panth jaisee dher saaree bhakti-kaavy paramparaon ka mool uts shreemath hai. hindee saahity ke amar granth ‘raamacharitamaanas’ ke lekhak gosvaamee tulaseedaas raamaanand ke shishy naraharyaanandaachaary the. bhakti saadhika meera raamaanandaachaary ke shishy raidaas kee shishya thee. kaashee mein ganga kinaare bana shreemath shataabdiyon se nirgun tatha sagun raamabhakti parampara ka mool kendr hai. kaalaantar mein isakee har shaakha ne vrksh ka roop le liya. mool marata chala gaya. yah vidambana hai ki aaj inamen se koee parampara shaayad hee shreemath mein khud ko dhoondhana chaahatee ho. yah du:khad aashchary hai ki khud raamaanand sampradaay ke bheetar bhee ‘shreemath’ ko chunautee dee ja rahee hai, jo ek ghinauna sach hai. yah shreemath kee apanee samasya hai jise agranee sant tatha vidvaan hal karenge. jis baat par vivaad hai, vah yah hai ki shreemath ko kab va kisane banaaya? kuchh ise svaamee raamaanand ka banaaya maanate hain. doosare vidvaanon ka mat hai ki svaamee raamaanand ko shreemath unake guru raaghavaanand se mila. jis baat par koee vivaad nahin hai, vah yah hai ki shreemath madhyakaaleen bhakti aandolan ko sabase bada kendr tha. sant saahity ke vidvaan sukhadev sinh ise madhyakaaleen bhaarat kee sabase badee aadhyaatmik pahachaan maanate hain. richard bargat ne apane shodh mein paaya ki aaj ke uttar bhaarat jo hindoo dharm hai, use ‘raamaanandee hindoo dharm’ kahana chaahie. kyonki yadi raamaanand na hote to isaka astitv bache rahana mushkil tha. aachaary raamaanand ka chalaaya hua sampradaay jaateey aadhaar par toot rahe samaaj ke beech ek akaaty saty—setu hai. jahaan chhuaachhoot aur khaan-paan mein koee bhedabhaav nahin hai. samaaj ko ek sootr mein baandhane ka dhaaga hai, jo bhaarat mein phail rahee jaateey vaimanasyataaroopee beemaaree kee raamabaan dava hai. bhale hee maujooda raajaneeti mein savarn aur dalit ke dhadon mein bante logon ko shreemath kee yaad nahin aa rahee hai. par vah ganga kinaare khada shataabdiyon se samarasata phailaane kee apanee saadhana mein leen hai. kabhee shreemath mein svaamee bhagavadaachaary ke jamaane mein mahaatma gaandhee ne vahaan jaakar shreemath ko ‘saamaajik samaaveshee’ kee sangya dee thee, jo 1942 ke shurooaat kee baat hai. raamaanand ka vah vishaal aanand van shreemath ab bahut thoda-sa rah gaya hai. aashchary ki baat hai ki svaamee raamaanand ka vah vishaal shreemath, jahaan hajaaron phakeer, sainkadon jangam-jogade, naathapanthee, vairaagee aur sannyaasee raha karate the, vahaan ab logon ke ghar hain, tarah-tarah ke padaav hain, masjiden hain, dukaanen hain, logon ke ghar hain. kaashee mein shreemath ke naam se bahut jara-see puny bhoomi bachee huee hai, jahaan abhee raamaanand sampradaay ke pradhaan svaamee raamanareshaachaary rahate hain. raamanareshaachaary ne beete teen dashakon mein shreemath ko naya vistaar diya hai. ab vahaan santon, vidvaanon aur vidyaarthiyon ka jamaghat laga rahata hai. jis tatparata aur aasaanee se raamaanandaachaary ne apane samay mein dharm aur dhaarmik chetana se us samay ke samaaj kee visangatiyaan door kee, usakee aaj phir jaroorat hai. maanavata ko aadhaar banaakar gande tatha nakaaraatmak vichaaron aur saamprada