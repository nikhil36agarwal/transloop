आज मैं अपने आप से आँख भी नहीं मिला पा रहा लेकिन तुमसे माफ़ी माँगना चाहता हूँ कि इतने वर्षों तक टीआरपी और वेबसाइट हिट्स के एक तरफ़ा प्रेम में तुम अकेली तड़पती रही और मैंने तुम्हारा नाम तक जानने की जरुरत नहीं की.

मैंने इन्द्राणी, हनीप्रीत और अब तैमूर सबका ध्यान रखा है लेकिन तुम्हारे निःस्वार्थ प्रेम को समझ न सका! मैं तुम्हारा गुनेहगार हूँ, हो सके तो मुझे माफ़ करना!

लेकिन कहते है ना ख़ुदा के घर देर है अंधेर नहीं! इस साल रमज़ान के पाक महीने में मुझे तुम्हारे प्यार की इंतिहा ही हो गई.

मुझे इस बात की टीस है कि “तुम बाज़ार से कहीं चली गई हो” काश इस ख़बर को मैं ही ब्रेक करता लेकिन कोई बात नहीं! जो होता है अच्छे के लिए ही होता है! मैं शुक्रगुज़ार हूँ उन तेज़ तर्राट मीडिया माध्यमों का जिनके हवालों से मुझे तुम्हारे बारे में ख़बर मिली.

लोकसभा चुनावों की ख़बरों के बीच तुम्हारे बारे में लिखे गए उस लेख को पढ़कर मुझ पर क्या बीती होगी शायद ही तुम कभी समझ पाओगी! लेकिन आज जब मैं ये पत्र लिख रहा हूँ तो मेरा गला रुँधा हुआ है. ज़माना कितना ज़ालिम हो गया है कि रमज़ान के दिनो में जब मुझे तुम्हारी सबसे ज्यादा जरुरत है तो तुम बाज़ार से ग़ायब हो गई हो!

लोग कहते हैं कि मौजूदा सरकार मुसलमान-विरोधी है, मैंने कभी यकीं नहीं किया लेकिन अब मैं कहूँगा मुसलमानों के मामले में ये सरकार बहरी भी है क्योंकि जिस तरह मैंने और मेरे हमदर्द दोस्तों ने तुम्हारे ग़ायब होने की बात को रमज़ान से जोड़ा है, मैं उम्मीद कर रहा था कि मोदीजी अपने भाषणों में एक-दो बार तो तुम्हारा जिक्र करेंगे ही करेंगे लेकिन हाय-तौबा ऐसा कुछ भी नहीं हो रहा.

विपक्ष तो निकम्मा है ही! राहुल गाँधी शिकंजी की बात करते हैं लेकिन तुम्हारे बारे में बात करने पर उन्हें भी साँप सूंघ गया लगता है. अब तुम्हारे अस्तित्व की लड़ाई लड़ना मेरे और मेरे कुछ मीडियाई दोस्तों की ज़िम्मेदारी बन के ही रह गई है.

मैं तो पढ़-पढ़ के हैरान हूँ कि इस बाज़ार में तुम्हारे चाहने वाले कितने हैं! क्या तुमने कभी सोचा है कि दूसरों के मुंह से तुम्हारे बारे में तरह-तरह की बातें सुनकर क्या बीत रही होगी मुझपर? खुदा, ये दिन किसी आशिक को न दिखाए!

मैं कल मेरे सर्किल के कुछ पत्रकारों से भी मिला. सभी को अपने आप पर घिन आ रही है कि इतने अरसे में तुम्हारा नाम तक नहीं जान पाए. इतने रमज़ान गए लेकिन तुम्हारे होने की कभी सुध तक नहीं ली गई.

अभी भी कुछ पत्रकार शरबत की दुकानों पर ‘ये वाला शरबत’ देना कहकर तुम्हारा नाम भूल रहे हैं, मैं कहता हूँ उन पत्रकारों के लिए तो शर्म से मर जाना ही बेहतर होगा! वे मेरे दोस्त कहलाने के कतई भी लायक नहीं है.

मैंने भी अपने जीवन में 19 के पहाड़े को याद करने के बाद सबसे अधिक कठिनाई इस रमज़ाम में ही अनुभव की है क्योंकि तुम बाज़ार से गायब हो गई हो! कहाँ चली गई हो? लौट आओ वार्ना तुम्हारा ये ‘प्रेमी पत्रकार’ तुम्हारे बारे में रिपोर्टिंग कर कर के पत्रकारिता की जान ले लेगा!

कल तक तुम मेरे प्यार में पागल थी, देर से ही सही लेकिन मैं भी तुम्हारे प्यार को स्वीकार चुका हूँ लेकिन घबराया हुआ हूँ कि क्या बहुत देर तो नहीं हो गई ना! तुम्हारे बारे में बात करने का जो हक़ सिर्फ मुझे होना चाहिए था, आज ज़माने के तमाम पत्रकार अपने-अपने हिसाब से तुम्हारे बारे में बात कर रहे हैं. क्या यही दिन दिखाने के लिए तुमने मुझसे इश्क किया था?

ख़ुदा भी कितना बेरहम है! तुम्हे इस रमज़ाम के दौरान ही मुझसे अलग कर दिया है. मुझे इस बात की हमेशा शिकायत रहेगी उस से.

वैसे मैं तुम्हे बता देना चाहता हूँ कि ज़ीरो टीआरपी वाले चैनल की एक वेबसाइट और उनके कुछ दोस्त तुम्हारे नाम पर झूठ का धंधा कर रहे हैं. मैंने उनकी वेबसाइटों पर पढ़ा कि तुम ऑनलाइन भी उपलब्ध नहीं हो! इतना पढ़ते ही मानो पैरों तले मेरी ज़मीन ख़िसक गई लेकिन शुक्र है मेरे हमदर्दों का जिन्होंने तुरंत ऑनलाइन सर्च किया और तुम्हे वहाँ उपलब्ध पाया. तुम बाजार में रहो ना रहो, ऑनलाइन तो रहना, प्लीज! वरना मैं जीते जी ही मर जाऊंगा!

जबसे मैंने मोदीजी के पक्ष में एक ट्वीट किया था ये ज़ीरो टीआरपी वाले चैनल और उनकी गैंग तो सच में मेरे पीछे ही पड़ गई है.

और ख़बरदार ‘ऑनर किलिंग’ जैसा कुछ भी तुमने अपने ख्याल में भी लाया तो! मुझे मेरे देश के संविधान पर पूरा भरोसा है. जिस तरह अफ़ज़ल के लिए रात को भी कोर्ट ने अपनी सेवाएं दी थी मुझे यकीं है कि अपने केस में भी कोई ना कोई रास्ता कोर्ट ही निकालेगा. आखिर अपना केस भी तो इतना दिलचस्प है!

जानता हूँ संकट की घडी है लेकिन तुम घबराना मत, हिम्मत रखना. ज़माना भले ही हमारे रिश्ते को ना समझे, मैं तुम्हे तन, मन और धन से अपना चुका हूँ! तुम मेरी हो और मैं तुम्हारा. सातों जन्मो तक!

इस रमज़ान में हमारा मिलना होगा या नहीं, इस पर मैं असमंजस में हूँ लेकिन अगले रमज़ान से मैं तुम्हारा पूरा ध्यान रखूँगा. यदि सरकार बदल गई तो थोड़ा आसान रहेगा क्योंकि प्रधानमंत्री को बदलवाने के लिए हमारे विपक्षी नेता पाकिस्तान से मदद मांग सकते हैं तो फिर तुम्हारे लिए तो जान भी दे देंगे.

बहरहाल मैं तो यही चाहूंगा कि हो सके तो तुम खुद से वक्त की नजाकत को समझो, नाराज़गी छोड़ो और जहाँ भी हो वापस आ जाओ!

////

aaj main apane aap se aankh bhee nahin mila pa raha lekin tumase maafee maangana chaahata hoon ki itane varshon tak teeaarapee aur vebasait hits ke ek tarafa prem mein tum akelee tadapatee rahee aur mainne tumhaara naam tak jaanane kee jarurat nahin kee. mainne indraanee, haneepreet aur ab taimoor sabaka dhyaan rakha hai lekin tumhaare nihsvaarth prem ko samajh na saka! main tumhaara gunehagaar hoon, ho sake to mujhe maaf karana! lekin kahate hai na khuda ke ghar der hai andher nahin! is saal ramazaan ke paak maheene mein mujhe tumhaare pyaar kee intiha hee ho gaee. mujhe is baat kee tees hai ki “tum baazaar se kaheen chalee gaee ho” kaash is khabar ko main hee brek karata lekin koee baat nahin! jo hota hai achchhe ke lie hee hota hai! main shukraguzaar hoon un tez tarraat meediya maadhyamon ka jinake havaalon se mujhe tumhaare baare mein khabar milee. lokasabha chunaavon kee khabaron ke beech tumhaare baare mein likhe gae us lekh ko padhakar mujh par kya beetee hogee shaayad hee tum kabhee samajh paogee! lekin aaj jab main ye patr likh raha hoon to mera gala rundha hua hai. zamaana kitana zaalim ho gaya hai ki ramazaan ke dino mein jab mujhe tumhaaree sabase jyaada jarurat hai to tum baazaar se gaayab ho gaee ho! log kahate hain ki maujooda sarakaar musalamaan-virodhee hai, mainne kabhee yakeen nahin kiya lekin ab main kahoonga musalamaanon ke maamale mein ye sarakaar baharee bhee hai kyonki jis tarah mainne aur mere hamadard doston ne tumhaare gaayab hone kee baat ko ramazaan se joda hai, main ummeed kar raha tha ki modeejee apane bhaashanon mein ek-do baar to tumhaara jikr karenge hee karenge lekin haay-tauba aisa kuchh bhee nahin ho raha. vipaksh to nikamma hai hee! raahul gaandhee shikanjee kee baat karate hain lekin tumhaare baare mein baat karane par unhen bhee saanp soongh gaya lagata hai. ab tumhaare astitv kee ladaee ladana mere aur mere kuchh meediyaee doston kee zimmedaaree ban ke hee rah gaee hai. main to padh-padh ke hairaan hoon ki is baazaar mein tumhaare chaahane vaale kitane hain! kya tumane kabhee socha hai ki doosaron ke munh se tumhaare baare mein tarah-tarah kee baaten sunakar kya beet rahee hogee mujhapar? khuda, ye din kisee aashik ko na dikhae! main kal mere sarkil ke kuchh patrakaaron se bhee mila. sabhee ko apane aap par ghin aa rahee hai ki itane arase mein tumhaara naam tak nahin jaan pae. itane ramazaan gae lekin tumhaare hone kee kabhee sudh tak nahin lee gaee. abhee bhee kuchh patrakaar sharabat kee dukaanon par ‘ye vaala sharabat’ dena kahakar tumhaara naam bhool rahe hain, main kahata hoon un patrakaaron ke lie to sharm se mar jaana hee behatar hoga! ve mere dost kahalaane ke katee bhee laayak nahin hai. mainne bhee apane jeevan mein 19 ke pahaade ko yaad karane ke baad sabase adhik kathinaee is ramazaam mein hee anubhav kee hai kyonki tum baazaar se gaayab ho gaee ho! kahaan chalee gaee ho? laut aao vaarna tumhaara ye ‘premee patrakaar’ tumhaare baare mein riporting kar kar ke patrakaarita kee jaan le lega! kal tak tum mere pyaar mein paagal thee, der se hee sahee lekin main bhee tumhaare pyaar ko sveekaar chuka hoon lekin ghabaraaya hua hoon ki kya bahut der to nahin ho gaee na! tumhaare baare mein baat karane ka jo haq sirph mujhe hona chaahie tha, aaj zamaane ke tamaam patrakaar apane-apane hisaab se tumhaare baare mein baat kar rahe hain. kya yahee din dikhaane ke lie tumane mujhase ishk kiya tha? khuda bhee kitana beraham hai! tumhe is ramazaam ke dauraan hee mujhase alag kar diya hai. mujhe is baat kee hamesha shikaayat rahegee us se. vaise main tumhe bata dena chaahata hoon ki zeero teeaarapee vaale chainal kee ek vebasait aur unake kuchh dost tumhaare naam par jhooth ka dhandha kar rahe hain. mainne unakee vebasaiton par padha ki tum onalain bhee upalabdh nahin ho! itana padhate hee maano pairon tale meree zameen khisak gaee lekin shukr hai mere hamadardon ka jinhonne turant onalain sarch kiya aur tumhe vahaan upalabdh paaya. tum baajaar mein raho na raho, onalain to rahana, pleej! varana main jeete jee hee mar jaoonga! jabase mainne modeejee ke paksh mein ek tveet kiya tha ye zeero teeaarapee vaale chainal aur unakee gaing to sach mein mere peechhe hee pad gaee hai. aur khabaradaar ‘onar kiling’ jaisa kuchh bhee tumane apane khyaal mein bhee laaya to! mujhe mere desh ke sanvidhaan par poora bharosa hai. jis tarah afazal ke lie raat ko bhee kort ne apanee sevaen dee thee mujhe yakeen hai ki apane kes mein bhee koee na koee raasta kort hee nikaalega. aakhir apana kes bhee to itana dilachasp hai! jaanata hoon sankat kee ghadee hai lekin tum ghabaraana mat, himmat rakhana. zamaana bhale hee hamaare rishte ko na samajhe, main tumhe tan, man aur dhan se apana chuka hoon! tum meree ho aur main tumhaara. saaton janmo tak! is ramazaan mein hamaara milana hoga ya nahin, is par main asamanjas mein hoon lekin agale ramazaan se main tumhaara poora dhyaan rakhoonga. yadi sarakaar badal gaee to thoda aasaan rahega kyonki pradhaanamantree ko badalavaane ke lie hamaare vipakshee neta paakistaan se madad maang sakate hain to phir tumhaare lie to jaan bhee de denge. baharahaal main to yahee chaahoonga ki ho sake to tum khud se vakt kee najaakat ko samajho, naaraazagee chhodo aur jahaan bhee ho vaapas aa jao!