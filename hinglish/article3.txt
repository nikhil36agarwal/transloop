सार्वजनिक जानकारियों में हम बापू को एक सत्याग्रही, अहिंसावादी, स्वछता-प्रेमी, क्रांतिकारी, लेख़क, वक्ता, आज़ादी के नायक, एवं मसीहा के तौर पर जानते होंगे लेकिन इन पहलुओं से गांधीजी के जीवन का एक कोना ही हम तक पहुँचता है.

गांधीजी के सबसे बड़े बेटे हरिलाल की गांधीजी से एक न बनती थी इसलिए उन्होंने घर छोड़ दिया था. एक बार जब हरिलाल को पता चला कि कटनी से निकलने वाली ट्रैन में गांधीजी और कस्तूर-बा भी हैं तो वे वहाँ पहुँच गए. वहाँ जब हर कोई ‘महात्मा गांधी की जय’ के नारे लगा रहा था तब हरिलाल ने अचानक ‘कस्तूर-बा की जय’ के नारे लगाने शुरू कर दिए.

गांधीजी ने जब ‘कस्तूर-बा की जय’ के नारों को सुना तो वे पहचान गए कि वह व्यक्ति हरिलाल हैं. उन्होंने हरिलाल को ट्रैन में बुलाया और थोड़ी देर बाद जब ट्रैन चलने लगी तो हरिलाल ने कुछ संतरे कस्तूर-बा को दिए और कहा “ये आप खाना, इसको(गांधीजी को) मत देना.”

मतलब साफ़ है! हम जिस गांधी को जानते हैं वे हमारे ‘राष्ट्रपिता’ तो हैं लेकिन दूसरी तरफ़ शायद उनके सगे बेटे ने एक ‘पिता’ के तौर पर उन्हें सम्मान देना बंद कर दिया था.

गांधीजी के व्यक्तित्व एवं उनके विचारों को लेकर उस समय भी दो धड़े विराजमान थे, आज भी वही हालत हैं और शायद आने वाले लम्बे समय तक ये दोनों धड़े अपने-अपने तर्कों से एक-दूसरे के साथ दंगल करते रहेंगे.

विरोधियों की बात करूँ तो उनका कहना है कि भगत सिंह और सुभाष चन्द्र बोस जैसे क्रांतिकारियों के साथ गांधीजी ने ठीक नहीं किया एवं एक धर्म-विशेष के साथ उन्होंने ज़रूरत से ज़्यादा सहानुभूति रखी! इसके इतर गांधीजी के समर्थक उनकी तार्किक, मृदुभाषी, शांत एवं अहिंसावादी वृत्ति की पूजा भी करते हैं.

मैं नहीं जानता कि लोगो का गांधीजी के विषय में अध्ययन कितना गहरा एवं प्रमाणित है लेकिन इन दो धड़ों के बीच गांधीजी के जीवन की एक तस्वीर ऐसी भी है जो हर समय दोनों धड़ों को सोचने पर मजबूर कर सकती है.

जी, आज मैं उसी गांधी को याद करना चाहता हूँ जिनके जीवन का एक पहलू दार्शनिक भी हैं! उनकी दार्शनिकता में अनुभवों एवं प्रयोगों का निचोड़ है! यदि आज की पीढ़ी उन विचारों का दर्शन कर, समझ सके तो व्यक्तिगत एवं राष्ट्रीय तौर पर बहुत सी समस्याओं से मुक्ति मिल सकती है!

आज के हमारे आधुनिक जीवन की बात करूँ तो बिमारियों एवं सेक्स के विकारों ने हमें घेर लिया है. बिमारियों की मुख्य वजह है हमारे रोजिंदा जीवन का खान-पान. साथ ही, सेक्स के विकारों का कारण है हमारे आस-पास के वातावरण की अश्लीलता.

आज दोनों चीज़ों से अमीर-गरीब, महिला-पुरष, छोटे-बड़े, समाज की हर इकाई ग्रस्त हैं. ऐसे में भोग और संभोग पर गांधीजी के विचार आज के समय में अत्यंत तर्कसंगत प्रतीत होते हैं.

एक किस्सा है, दांडी यात्रा के दौरान चूँकि गांधीजी 79 लोगों में सबसे वृद्ध थे इसलिए कार्यकर्ताओं ने उनके लिए एक घोड़े की व्यवस्था की थी. कार्यकर्ताओं के अनुसार गांधीजी घोड़े पर बैठेंगे और साथ में 78 कार्यकर्ता पैदल-पैदल कूच करेंगे. गांधीजी को जब इस व्यवस्था का इल्म हुआ तो उन्होंने कहा “मेरे लिए दिन में 24 किलोमीटर चलना वह भी बगैर किसी सामान के बच्चों का खेल है.”

गांधीजी के उस कथन के पीछे के आत्मविश्वास को समझने हेतु हमें उनके खान-पान पर गौर करना होगा कि उनके खान-पान में ऐसा तो क्या था कि वृद्ध होते हुए भी वे हमेशा ऊर्जावान रहते थे?

गांधीजी के आंदोलनों में जब आम-जनता के साथ-साथ जब राजा-महाराजा भी जुड़ रहे थे तब एक दिन काशी के महाराजा भी आंदोलन में जुड़ने हेतु गाँधीजी के आश्रम में आए. कुछ वार्ता बाद गांधीजी ने भोजन के लिए उन्हें साथ बिठाया. दोनों को सादा भोजन परोसा गया लेकिन एक विशेष चटनी जिसे गांधीजी बड़े चाव से खा रहे थे उसको महाराजा की थाली में परोसा नहीं गया.

जब महाराजा ने देखा कि गांधीजी चटनी मजे से खा रहे हैं, तो वह बार-बार उनकी ओर देखने लगे. गाँधीजी ने पूछा, ‘आपको भी चटनी चाहिए?’ फिर तुरंत गांधीजी ने चम्मच भर चटनी उनकी थाली में रख दी. महाराजा ने उसका स्वाद लेने की जल्दी में ढेर सारी चटनी अपने मुंह में भर ली. चटनी मुंह में रखते ही उनके मुंह का स्वाद बिगड़ गया. उनसे न निगलते बन रहा था न उगलते. महाराजा ने पूछा, ‘बापू, चटनी बड़ी कड़वी है. नीम की है क्या?’ गांधीजी बोले, ‘हां नीम की है. मैं तो वर्षों से रोज खा रहा हूँ. अब आप भी खाइए!”

दरअसल, गांधीजी का मानना था कि ‘हमें खाना स्वाद के लिए नहीं बल्कि ताकत पाने के लिए खाना चाहिए.’ इसलिए गांधी-आश्रम में एक नियम था कि हर खाने की वस्तु के साथ सब को नीम की चटनी भी खानी पड़ती थी, चाहे वह मीठी खीर ही क्यों न हो!

आज, पिज़्ज़ा और बर्गर के चार्मिंग दौर में हम अटपटे एवं चटपटे स्वाद के लिए हजारों रूपये खर्च कर रहे हैं लेकिन सामने दोगुने रूपये इलाज़ में भी लगा रहे हैं. आप किसी भी पेट की बिमारियों के चिकित्सक से गुफ़्तगू करिये, वह आपको स्वाद के पीछे भागने को मना ही करेगा!

चूँकि हम स्वाद के पीछे भाग रहे हैं इसलिए जंक-फ़ूड का चलन बढ़ा है. हम सभी जानते हैं कि जंक-फ़ूड अन-हाइजीनिक होता है, उसमे शुगर-फैट-कैलॉरी की मात्रा अधिक होती है, इस वज़ह से कई बीमारियाँ हमारे शरीर में घर कर जाती हैं, साथ ही शरीर की रोग-प्रतिरोधक क्षमता भी कमजोर पड़ जाती है.

स्वाद को वश में करना मतलब जिह्वा के माध्यम से हमारे मन को नियंत्रित करना! यदि हम स्वाद की इन्द्रियों को वश में कर लें तो फिर क्या नीम की चटनी और क्या पिज़्ज़ा-बर्गर! हमें कुछ फर्क नहीं पड़ेगा!

मैंने देखा है कि हम जब नुक्कड़ के किसी शौचालाय के पास से गुज़रते हैं तो नाक पकड़ लेते हैं लेकिन उसी शौचालाय में काम करने वाले व्यक्ति को कुछ फर्क नहीं पड़ता. जहाँ हमारा 2 मिनट में ही दम घुटने लगता है, वह व्यक्ति वहीं रहता है, वहीं खाता है, वहीं पीता है. ऐसा इसलिए की उसने अपने नाक के माध्यम से मन को वश में कर लिया है.

भोजन के विषय में गांधीजी का शायद यही तर्क रहा होगा! और वास्तव में आज के दौर में यह बेहद दार्शनिक मालूम पड़ता है.

////

saarvajanik jaanakaariyon mein ham baapoo ko ek satyaagrahee, ahinsaavaadee, svachhata-premee, kraantikaaree, lekhak, vakta, aazaadee ke naayak, evan maseeha ke taur par jaanate honge lekin in pahaluon se gaandheejee ke jeevan ka ek kona hee ham tak pahunchata hai. gaandheejee ke sabase bade bete harilaal kee gaandheejee se ek na banatee thee isalie unhonne ghar chhod diya tha. ek baar jab harilaal ko pata chala ki katanee se nikalane vaalee train mein gaandheejee aur kastoor-ba bhee hain to ve vahaan pahunch gae. vahaan jab har koee ‘mahaatma gaandhee kee jay’ ke naare laga raha tha tab harilaal ne achaanak ‘kastoor-ba kee jay’ ke naare lagaane shuroo kar die. gaandheejee ne jab ‘kastoor-ba kee jay’ ke naaron ko suna to ve pahachaan gae ki vah vyakti harilaal hain. unhonne harilaal ko train mein bulaaya aur thodee der baad jab train chalane lagee to harilaal ne kuchh santare kastoor-ba ko die aur kaha “ye aap khaana, isako(gaandheejee ko) mat dena.” matalab saaf hai! ham jis gaandhee ko jaanate hain ve hamaare ‘raashtrapita’ to hain lekin doosaree taraf shaayad unake sage bete ne ek ‘pita’ ke taur par unhen sammaan dena band kar diya tha. gaandheejee ke vyaktitv evan unake vichaaron ko lekar us samay bhee do dhade viraajamaan the, aaj bhee vahee haalat hain aur shaayad aane vaale lambe samay tak ye donon dhade apane-apane tarkon se ek-doosare ke saath dangal karate rahenge. virodhiyon kee baat karoon to unaka kahana hai ki bhagat sinh aur subhaash chandr bos jaise kraantikaariyon ke saath gaandheejee ne theek nahin kiya evan ek dharm-vishesh ke saath unhonne zaroorat se zyaada sahaanubhooti rakhee! isake itar gaandheejee ke samarthak unakee taarkik, mrdubhaashee, shaant evan ahinsaavaadee vrtti kee pooja bhee karate hain. main nahin jaanata ki logo ka gaandheejee ke vishay mein adhyayan kitana gahara evan pramaanit hai lekin in do dhadon ke beech gaandheejee ke jeevan kee ek tasveer aisee bhee hai jo har samay donon dhadon ko sochane par majaboor kar sakatee hai. jee, aaj main usee gaandhee ko yaad karana chaahata hoon jinake jeevan ka ek pahaloo daarshanik bhee hain! unakee daarshanikata mein anubhavon evan prayogon ka nichod hai! yadi aaj kee peedhee un vichaaron ka darshan kar, samajh sake to vyaktigat evan raashtreey taur par bahut see samasyaon se mukti mil sakatee hai! aaj ke hamaare aadhunik jeevan kee baat karoon to bimaariyon evan seks ke vikaaron ne hamen gher liya hai. bimaariyon kee mukhy vajah hai hamaare rojinda jeevan ka khaan-paan. saath hee, seks ke vikaaron ka kaaran hai hamaare aas-paas ke vaataavaran kee ashleelata. aaj donon cheezon se ameer-gareeb, mahila-purash, chhote-bade, samaaj kee har ikaee grast hain. aise mein bhog aur sambhog par gaandheejee ke vichaar aaj ke samay mein atyant tarkasangat prateet hote hain. ek kissa hai, daandee yaatra ke dauraan choonki gaandheejee 79 logon mein sabase vrddh the isalie kaaryakartaon ne unake lie ek ghode kee vyavastha kee thee. kaaryakartaon ke anusaar gaandheejee ghode par baithenge aur saath mein 78 kaaryakarta paidal-paidal kooch karenge. gaandheejee ko jab is vyavastha ka ilm hua to unhonne kaha “mere lie din mein 24 kilomeetar chalana vah bhee bagair kisee saamaan ke bachchon ka khel hai.” gaandheejee ke us kathan ke peechhe ke aatmavishvaas ko samajhane hetu hamen unake khaan-paan par gaur karana hoga ki unake khaan-paan mein aisa to kya tha ki vrddh hote hue bhee ve hamesha oorjaavaan rahate the? gaandheejee ke aandolanon mein jab aam-janata ke saath-saath jab raaja-mahaaraaja bhee jud rahe the tab ek din kaashee ke mahaaraaja bhee aandolan mein judane hetu gaandheejee ke aashram mein aae. kuchh vaarta baad gaandheejee ne bhojan ke lie unhen saath bithaaya. donon ko saada bhojan parosa gaya lekin ek vishesh chatanee jise gaandheejee bade chaav se kha rahe the usako mahaaraaja kee thaalee mein parosa nahin gaya. jab mahaaraaja ne dekha ki gaandheejee chatanee maje se kha rahe hain, to vah baar-baar unakee or dekhane lage. gaandheejee ne poochha, ‘aapako bhee chatanee chaahie?’ phir turant gaandheejee ne chammach bhar chatanee unakee thaalee mein rakh dee. mahaaraaja ne usaka svaad lene kee jaldee mein dher saaree chatanee apane munh mein bhar lee. chatanee munh mein rakhate hee unake munh ka svaad bigad gaya. unase na nigalate ban raha tha na ugalate. mahaaraaja ne poochha, ‘baapoo, chatanee badee kadavee hai. neem kee hai kya?’ gaandheejee bole, ‘haan neem kee hai. main to varshon se roj kha raha hoon. ab aap bhee khaie!” darasal, gaandheejee ka maanana tha ki ‘hamen khaana svaad ke lie nahin balki taakat paane ke lie khaana chaahie.’ isalie gaandhee-aashram mein ek niyam tha ki har khaane kee vastu ke saath sab ko neem kee chatanee bhee khaanee padatee thee, chaahe vah meethee kheer hee kyon na ho! aaj, pizza aur bargar ke chaarming daur mein ham atapate evan chatapate svaad ke lie hajaaron roopaye kharch kar rahe hain lekin saamane dogune roopaye ilaaz mein bhee laga rahe hain. aap kisee bhee pet kee bimaariyon ke chikitsak se guftagoo kariye, vah aapako svaad ke peechhe bhaagane ko mana hee karega! choonki ham svaad ke peechhe bhaag rahe hain isalie jank-food ka chalan badha hai. ham sabhee jaanate hain ki jank-food an-haijeenik hota hai, usame shugar-phait-kailoree kee maatra adhik hotee hai, is vazah se kaee beemaariyaan hamaare shareer mein ghar kar jaatee hain, saath hee shareer kee rog-pratirodhak kshamata bhee kamajor pad jaatee hai. svaad ko vash mein karana matalab jihva ke maadhyam se hamaare man ko niyantrit karana! yadi ham svaad kee indriyon ko vash mein kar len to phir kya neem kee chatanee aur kya pizza-bargar! hamen kuchh phark nahin padega! mainne dekha hai ki ham jab nukkad ke kisee shauchaalaay ke paas se guzarate hain to naak pakad lete hain lekin usee shauchaalaay mein kaam karane vaale vyakti ko kuchh phark nahin padata. jahaan hamaara 2 minat mein hee dam ghutane lagata hai, vah vyakti vaheen rahata hai, vaheen khaata hai, vaheen peeta hai. aisa isalie kee usane apane naak ke maadhyam se man ko vash mein kar liya hai. bhojan ke vishay mein gaandheejee ka shaayad yahee tark raha hoga! aur vaastav mein aaj ke daur mein yah behad daarshanik maaloom padata hai.